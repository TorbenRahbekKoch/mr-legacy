51 år gammel datalogi-uddannet (i 1997) systemudvikler, arkitekt og designer med rod i Microsoft-
platformen og fokus på backend-systemer. Udover diverse esoteriske universitetssprog er der
gennem tiden stiftet bekendtskab med Pascal, C++, TSQL, PL-SQL, C#, F#, Java, JavaScript,
TypeScript.

Værktøjsporteføljen er lige så vokset og til tider udskiftet gennem årene: Delphi, Borland C++
Builder, Visual Studio, Subversion, Git, SQL Server, Docker, Kubernetes.

Drift, finder jeg, er et spændende og fascinerende område, men mine hovedinteresser ligger dog
inden for softwarearkitektur og "udviklingsarkitektur" (tooling, osv.) , hvor jeg gennem tiden har erhvervet en del
erfaring, så jeg med med sindsro kan kalde mig selv erfaren, vidende, engageret og effektiv.
Sammen med en vis portion stædighed driver det mig frem mod en god løsning.

Mr. Legacy er ikke (alene) et udtryk for min alder, men lige så meget et udtryk for min
evne (og lyst) til at arbejde med og rydde op gammel kode. Kode med en historie.

Jeg er en venlig og omgængelig person, veludstyret med humor, selvironi og en professionel og
pragmatisk indstilling til mit fag. Jeg nyder at øse af min viden, og jeg betragter det som en
spændende udfordring at gøre tekniske problemstillinger forståelige for mine kollegaer.

Min arbejdsplads betragter jeg som et sted, hvor jeg primært er for at udføre et job i tæt samarbejde
med mine kollegaer, men jeg lægger også vægt på en uformel omgangstone, hvor der er plads til
humor og personlige interesser.

