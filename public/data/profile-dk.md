{age} år gammel datalogi-uddannet full stack generalist, systemudvikler, arkitekt og 
systemdesigner med fokus på C#, .NET, React, Angular og TypeScript. Udover diverse esoteriske universitetssprog er
der gennem tiden stiftet bekendtskab med Pascal, C++, TSQL, PL-SQL, Java, F#, C#, JavaScript,
TypeScript.

Værktøjsporteføljen er lige så vokset og til tider udskiftet gennem årene og inkluderer blandt andet: 
Delphi, Borland C++ Builder, Visual Studio, Visual Studio Code, Subversion, Git, SQL Server, 
Azure DevOps, Docker, Kubernetes.

Af Desktop UI-Frameworks har jeg været igennem især QT, Winforms og WPF, sidstnævnte især på
en 2-års opgave for Thomas Cook Airlines. 

Dokumentation er en nødvendighed og en fryd og jeg har bedrevet det på flere niveauer lige fra 
meningsfuld navngivning af metoder, klasser, parametre, gennem fornuftige kodekommentarer og 
systemdokumentation i readme-filer til wiki-systemer med diagrammer i Visio og lignende 
værktøjer.

I min opgave hos IDA har jeg opnået stor erfaring i remote arbejde, dels da Corona ramte og
dels da vi flyttede til Sønderjylland, så især de sidste 1 år og 3 måneder hos IDA var 100% remote. 
Med Teams er en kollega jo aldrig længere end en besked eller et opkald væk. 

Den agile tankegang med små skridt og hyppig feedback på både produkt, proces og personer er spændende og lærerig.

Med mine mange år inden for softwarearkitektur og udviklingsarkitektur, drift og vedligehold 
(DevOps) har jeg erhvervet en hel del erfaring, så jeg med sindsro kan kalde mig selv erfaren, 
vidende, engageret og effektiv. Sammen med en vis portion stædighed driver det mig frem mod en 
god løsning.

Mr. Legacy er ikke (alene) et udtryk for min alder, men lige så meget et udtryk for min evne (og især
lyst) til at arbejde med, rydde op i og levetidsforlænge gammel kode. Kode med en historie.

Jeg er en venlig og omgængelig person, veludstyret med humor, selvironi og en professionel og 
pragmatisk indstilling til mit fag. Jeg nyder at øse ud af min (esoteriske) viden, og jeg betragter det 
som en spændende udfordring at gøre tekniske problemstillinger forståelige for mine kollegaer.

Min arbejdsplads betragter jeg som et sted, hvor jeg primært er for at udføre et job i tæt samarbejde 
med mine kollegaer, men jeg lægger også vægt på en uformel omgangstone, hvor der er plads til 
humor og personlige interesser.
